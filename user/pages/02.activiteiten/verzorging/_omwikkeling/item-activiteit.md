---
title: Omwikkeling met jute
caption: Jute als bescherming tegen zonnebrand.
---
Bomen met een **dunne schors** zijn nogal eens gevoelig voor zonnebrand. De **beuk** is daar een gekend voorbeeld van. Als de stam van de beuk plots blootgesteld wordt aan zonlicht doordat de naburige beplanting verdwenen is, is het noodzakelijk om de schors te beschermen. Die bescherming bestaat uit **jute**. De jute wordt rond de stam en takken gewikkeld en aan elkaar genaaid. De jute blijft enkele jaren hangen en wordt langzaam verteerd.

In die periode krijgt de boom de kans om nieuwe takken te vormen die de stam wat schaduw geven. Ondertussen kan nieuwe beplanting ook voor wat schaduw zorgen. Is de stam na verloop van tijd nog niet genoeg beschermd, dan kan een tweede keer jute worden aangebracht. Een beuk is die inspanning vast en zeker waard!
